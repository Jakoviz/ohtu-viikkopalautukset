Retrospektiivejä, eli tilaisuuksia, joissa tiimi arvioi onnistumisia ja kehitysalueita, voi järjestää erilaisilla arvioimista edesauttamaan tarkoitetuilla menetelmillä. Kaksi tällaista menetelmää on “Start, stop, continue, more of, less of wheel” sekä “Glad, sad, mad”. 

Näistä ensimmäisessä askarrellaan juliste, johon piirretään ympyrän (“pyörän”) sisälle 5 merkittyä sektoria: “aloita”, “lopeta”, “jatka”, “lisää” ja “vähemmän”. Kommentteja kerätään osallistujilta siitä, mitä sellaista, jota ei ole vielä tehty tulisi aloittaa tekemään; mitä sellaista, joka ei edesauta asioita tai joka aiheuttaa esteitä tulisi lopettaa tekemästä; mikä on toimivaa ja tulisi siis jatkaa; mitä tulisi tehdä lisää ja mitä vähemmän. Kommentit kirjataan asianmukaisen sektorin sisälle. Kun “pyörä” on saatu valmiiksi, annetaan osallistujien keskustella ja sopia mitä muutoksia tulisi tehdä. Koko tilaisuus tulisi kestää 10-25 minuuttiin riippuen tiimin koosta.

Jälkimmäisessä menetelmässä osallistujat listaavat lappusille ongelmakohtia, muutoksia ja havaintoja ja luokittelevat ne kategorioihin “iloinen”, “surullinen” tai “vihainen”, jotka edustavat positiivisia ja negatiivisia asioita sekä valituksen aiheita. Surullinen ja vihainen ovat toki molemmat kategorioita negatiivisille asioille, mutta vihainen-kategorian tarkoitus on saada osallistujat huomioimaan enemmän tiimin ulkopuolelta vaikuttavia, työtä haittaavia tekijöitä. Laput asetetaan seinällä olevalle taululle kullekin kategorialle osoitettuun kolumniin. Osallistujat antavat tämän jälkeen äänensä listatuille asioille ja äänimäärän mukaan korkeimmasta aloittaen asiat käydään keskustellen läpi kunnes kaikki asiat on käsitelty tai tilaisuudelle varattu 60 minuuttia on käytetty. 
