Epäselvyyksiä ja monitulkinnaisuuksia:

Quiz 1

Kehitystiimi saa itse valita mitä käyttäjän vaatimuksia se kussakin sprintissä toteuttaa - EI

Yhtäältä product owner kyllä järjestää product backlogin prioriteettijärjestykseen, mutta toisaalta kehitystiimi saa päättää kuinka monen tai minkä user storyjen valmistumiseen sprintin aikana he voivat sitoutua.


Vesiputousmalli asettaa liikaa testaamiseen liittyvää vastuuta ohjelmoijille - EI

Ajattelin tämän niin, että koska vesiputousmallissa testaamisen painopiste on erillisessä testausvaiheessa, se vastuu laadusta joka ketterässä mallissa on testeillä, asettuu vesiputousmallissa ohjelmoijien harteille testien loistaessa poissaolollaan. Siis ohjelmoijat joutuvat keskittymään enemmän virheettömyyteen, sillä he eivät voi helposti nappia painamalla saada testiraporttia ja sen avulla korjata pikkuvirheitä.

Quiz 2

Spike-ratkaisuilla saadaan usein nopeutettua sovelluskehitystä - EI

Voisi kuvitella, että jos "kysyt 5 kerta miksi Spike-ratkaisuja käytetään", on lähellä juurisyytä tai juurisyy se, että se nopeuttaa asioita.


Sprintin burndown-käyrän avulla on mahdollista seurata kuinka paljon työtunteja kehittäjillä on vielä jäljellä kyseisessä sprintissä - EI

En oikein ymmärrä miksi tämän vastaus ei ollut kyllä. Materiaalissa sanotaan: Jäljellä olevaa työmäärää (tunteina mitattuna) voidaan visualisoida sprintin etenemistä kuvaavalla burndown-käyrällä. Miten quizzin väittämä eroaa tästä?

Quiz 3

Käyttäjän hyväksymistestauksessa verrataan sovellusta toimintaa vaatimusmäärittelyyn - EI

Materiaalissa sanotaan, että hyväksymistestauksen tarkoitus on varmistaa, että kehitetty ohjelmisto on odotuksien mukainen ja toimii oikeassa käytössä. Voisi siis kuvitella, että asiakas käyttää vaatimusmäärittelyä tarkastuslistana siitä, mitä odotusten mukainen tarkoittaa.


TDD:n ikävä puoli on se, että koodista saattaa tulla sen soveltamisen seurauksena ylläpidettävyydeltään huonoa - EI

Materiaalissa lukee, että TDD:ssä testikoodia tulee paljon ja monet suuremmat rakenteelliset muutokset rikkovat osan testeistä, eli testien ylläpitämisen kustannukset ovat suurehkot. Onko tämä sama asia kuin "ylläpidettävyydeltään huonoa", on hieman tulkinnanvaraista.

Quiz 4

Arkkitehtuurityyli määrää sen, mitä luokkia ja metodeja ohjelmistossa on - EI

Jos tiedetään ohjelmiston arkkitehtuurityyli, tiedetään ainakin joitain luokkia ja metodeja (perusperiaatteiltaan), joita ohjelmistosta löytynee, jotta arkkitehtuuri voi olla kyseinen. Kenties tällä kysymyksellä tarkoitettiin, että arkkitehtuurityyli ei määrää tarkkaan mitä luokkia ja metodeja ohjelmistossa on, vaan korkeammalla tasolla minkälaisia rakennekomponentteja siinä on.

Quiz 5

-

Quiz 6

-

Quiz 7

-
